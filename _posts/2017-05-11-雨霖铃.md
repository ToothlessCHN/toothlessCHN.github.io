---
layout: post
title: "雨霖铃·寒蝉凄切"
date: 2017-10-06 12:26:40
image: 'https://gss3.bdstatic.com/-Po3dSag_xI4khGkpoWK1HF6hhy/baike/c0%3Dbaike92%2C5%2C5%2C92%2C30/sign=b20c2d9fd243ad4bb2234e92e36b31ca/6159252dd42a28345fa4e63158b5c9ea15cebf8e.jpg'
description: 柳永-雨霖铃·寒蝉凄切
category: 'article'
tags:
- article
- history
introduction: 柳永（约984年—约1053年），原名三变，字景庄，后改名柳永，字耆卿，因排行第七，又称柳七，福建崇安人，北宋著名词人，婉约派代表人物。
---

寒蝉凄切，对长亭晚，骤雨初歇。

都门帐饮无绪，留恋处，兰舟催发。

执手相看泪眼，竟无语凝噎。

念去去，千里烟波，暮霭沉沉楚天阔。



多情自古伤离别，更那堪，冷落清秋节！

今宵酒醒何处？杨柳岸，晓风残月。

此去经年，应是良辰好景虚设。

便纵有千种风情，更与何人说？
